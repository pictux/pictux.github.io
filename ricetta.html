
<h1>Kebab</h1>
<p>Quante volte abbiamo comprato il kebab per una cena al volo o per mangiarlo per strada durante una serata fra amici? Con la ricetta del kebab fatto in casa vi spieghiamo come cucinarlo con le vostre mani, per una versione tanto gustosa quanto genuina! Questo famoso street food deriva da un tradizionale piatto turco, il döner kebab, che si può mangiare al piatto o nella pita, un pane rotondo tipico dei paesi mediorientali. Il termine döner, come il suo equivalente greco, il gyros, si riferisce al tipico spiedo rotante su cui viene impilata e cotta la carne speziata, per poi essere tagliata verticalmente con una lama affilata per ottenere degli straccetti. Noi abbiamo provato a replicare la funzione dello spiedo anche nel forno di casa e con un po’ di ingegno e dei lunghi spiedini di acciaio ci siamo riusciti! Scoprite come assemblare il vostro kebab fatto in casa e preparate tutti gli ingredienti necessari per farcire questo ricco panino: noi vi proponiamo insalata, pomodoro, cavolo rosso e bianco, ketchup e salsa allo yogurt… dite che manca qualcosa? Non mettete limiti alla fantasia e fateci sapere come l’avete farcito!</p>

<br>
<hr>
<br>

<h2>Ingredienti</h2>
<ul>

    <li>sovraccosce di pollo</li>
    <li>fettine di vitello</li>
    <li>mele granny smith</li>

    <li>Olio extravergine d'oliva 3 cucchiai</li>
    <li>Aglio 4 spicchi</li>
    <li>Scorza di limone 2</li>
    <li>Paprika piccante 1 cucchiaio</li>
    <li>Cumino in polvere 1 cucchiaino</li>
    <li>Coriandolo in polvere 1 cucchiaino</li>
    <li>Rosmarino q.b.</li>
    <li>Sale fino 1 cucchiaio</li>
    <li>Pepe nero 1 cucchiaino</li>

    <li>Pomodori ramati 200 g</li>
    <li>Cipolle rosse 100 g</li>
    <li>Cavolo cappuccio 100 g</li>
    <li>Cavolo rosso 100 g</li>
    <li>Lattuga iceberg 100 g</li>
    <li> Acqua q.b.</li>
    <li>Ghiaccio q.b.</li>
    <li>Succo di limone 2</li>

    <li>Yogurt greco 100 g</li>
    <li>Succo di limone 1</li>
    <li>Olio extravergine d'oliva 1 cucchiaio</li>

    <li>pita</li>

    <li>Ketchup</li>

</ul>
<br>
<hr>
<br>
<h2>Passaggi</h2>
<ol>
    <li>Per realizzare il kebab fatto in casa per prima cosa preparate la marinatura per la carne: in una pirofila capiente versate il sale, la paprika, il pepe  e gli spicchi di aglio sbucciati e leggermente schiacciati 3.</li>
    <li> Aggiungete gli aghetti di rosmarino, la scorza grattugiata dei limoni e l’olio.</li>
    <li>Unite anche il cumino e il coriandolo in polvere 7, poi mescolate tutto 8 e adagiate all’interno le fette di pollo e di vitello 9.</li>
    <li>Massaggiate la carne con le mani per insaporirla uniformemente con la marinatura 10, poi coprite con pellicola e lasciate marinare in frigorifero per almeno 4 ore 11. Verso la fine del tempo di marinatura occupatevi delle verdure: lavate la lattuga e tagliatela a striscioline.</li>
    <li>Infine tagliate il cavolo bianco con una mandolina 16 e mettetelo in ammollo in acqua fredda 17. Fate la stessa cosa con il cavolo rosso 18.</li>
    <li>Togliete la carne dal frigorifero. Prendete una mela e rimuovete la parte inferiore e superiore, poi dividetela a metà in senso orizzontale. Inserite  spiedini di acciaio in una mezza mela 19, poi infilzate le fette di carne negli spiedini, alternando il pollo con il vitello . Una volta arrivati alla fine, chiudete lo spiedino con l’altra mezza mela 21. Procedete nello stesso modo per formare il secondo spiedino.</li>
    <li>Adagiate gli spiedini su una gratella posizionata sopra una teglia foderata con carta forno, che servirà per raccogliere i succhi durante la cottura. Cuocete in forno statico preriscaldato a 230° per 50 minuti, girandolo con una pinza ogni 10 minuti. Verificate la cottura: se la carne non vi sembra cotta, soprattutto quella di pollo, dovrete proseguire ancora per qualche minuto. Non appena si saranno intiepiditi, tagliate la carne al coltello tenendo gli spiedini in verticale, in modo che i pezzetti di carne cadano nel fondo di cottura 24.</li>
    <li>In ultimo preparate la salsa allo yogurt: versate lo yogurt greco in una ciotola, poi aggiungete il succo di limone 25 e l’olio 26 e mescolate bene. Se desiderate potete aggiungere anche qualche goccia di tabasco.</li>
    <li>A questo punto scolate e asciugate le verdure, dopodiché siete pronti per assemblare il vostro kebab: tagliate la pita a metà e spalmate un lato con la salsa allo yogurt, poi aggiungete la lattuga e i pomodori.</li>
    <li>Proseguite con gli straccetti di carne , il cavolo bianco  e il cavolo rosso .</li>
    <li>Completate con la cipolla rossa, poi chiudete con l’altra metà del panino spalmata con il ketchup. Procedete nello stesso modo per assemblare anche tutti gli altri panini. Il vostro kebab fatto in casa è pronto per essere gustato!</li>
</ol>




